# Optimalizace rozmístění stanic pro nabíjení elektrických vozidel

# David Beinhauer, MFF UK, 2022

## Úvod
S rostoucím počtem elektrických vozidel roste i potřeba vytvořit vhodnou
infrastrukturu pro jejich nabíjení. K řešení tohoto problému může výrazně
napomoci použití vhodných optimalizačních metod. Cílem práce je implementovat simulátor dopravy sloužící jako vhodný nástroj pro jejich návrh a analýzu.

## Technologie
Simulátor dopravy a optimalizační metody jsou naimplementovány v jazyce C++. Zpracování vstupních a výstupních dat je napsáno v jazyce Python.

## Poděkování
Rád bych poděkoval panu Mgr. Martinu Pilátovi, Ph.D. za odborné vedení mé
práce, cenné rady a vstřícnost při vypracování této práce.

Informace
Kontakt: david.beinhauer@email.cz
Vedoucí bakalářské práce: 
 Mgr. Martin Pilát, Ph.D., 
Katedra teoretické informatiky 
a matematické logiky 

Simulátor
Dopravní síť reprezentujeme grafem, který lze vytvořit z libovolné dopravní sítě uložené ve formátu 
.osm.pbf z Open Street Map.
K simulaci dopravy používáme diskrétní simulaci. Návrh simulátoru je zaměřen na dálkové trasy, neboť předpokládáme, že vozidla mají možnost dobití v cílové destinaci. V simulátoru je nastavitelná řada parametrů pro nastavení vlastností simulace. 

Optimalizační metody
Cílem optimalizací je minimalizovat počet použitých stanic, vybitých vozidel, průměrné doby cesty vozidel, rozdílu hladin na začátku a konci cesty a doby čekání na nabíjecích stanicích. Kvalitu řešení popisuje ztrátová funkce, která je lineární kombinací těchto parametrů. V práci porovnáváme 3 optimalizační metody (hladovou, genetickým algoritmem a algoritmem k-means).
Hladový přístup
V hladovém přístupu náhodně rozmístíme stanice. Ty, které byly během simulace někdy použity jsou ponechány, zbylé stanice jsou buď vyřazeny z modelu, nebo jsou nahrazeny náhodně vygenerovanou stanicí.

Optimalizace genetický algoritmem
V optimalizaci genetickým algoritmem reprezentujeme jedince jako jedno rozmístění nabíjecích stanic na mapě a aplikujeme na nich vhodné techniky genetického algoritmu.

Optimalizace algoritmem k-means
V optimalizaci algoritmem k-means vhodně generujeme body v částech dopravní sítě v závislosti na průměrné hladině baterie. Výsledné centroidy jsou pak nové pozice stanic. 
